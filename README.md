# ProjeA-BendeVarimWebSitesi
Proje A dersi kapsamında Asp.NET MVC ile yapılan Ben de Varım isimli sosyal sorumluluk projesidir.

PROJE BAŞLIĞI: Ben de varım.

PROJE AMACI, ÖNEMİ VE KAPSAMI : Ben de varım projesi, ihtiyaç sahiplerinin isteklerini belirtebileceği, sesini duyurabileceği ve bu toplum da ben de varım diyerek kendilerini gösterebilecekleri bir platform olma amacı taşımaktadır. İhtiyaç sahipleriyle o ihtiyaca yönelik bağış yapmak isteyenleri bir araya getirerek en güvenilir ortamı sağlamayı ve bir arada yaşayan toplumu yardımlaşma çatısı altında birleştirmeyi hedeflemektedir. İhtiyaç sahiplerinin isteklerini ve bağış yapmak isteyenlerin hangi konuda bağış yapacaklarını belirtmeleri üzerine etiketleme sistemiyle kolayca eşleşme sağlayarak yardımların hızlandırılmasını sağlayacaktır. Diğer bağış sitelerinden en büyük farkı yalnızca para bağışı yerine herkesin elinde bulunan ve nasıl ulaştırabileceğini bilmediği eşyaların, yiyeceklerin veya herhangi bir ihtiyaca yönelik malzemenin gerçek ihtiyaç sahiplerine gönül rahatlığıyla ulaştırabilmeleri olacaktır. Böylece diğer bağış sitelerine göre daha güvenilir bir platform özelliği taşıyacaktır. Bu proje ile herkesin elinde bulundurduğu malzemeler ile yardım yapabileceğini görmesi, şefkat, hoşgörü ve yardımlaşma duygusunun geliştirilmesi ve toplum olarak kenetlenebilmeyi sağlaması hedeflenmiştir. Yaş, cinsiyet, dil, din, ırk ve maddi durum fark etmeksizin yardımlaşmanın kolay olduğunu herkese göstermeyi amaçlayan bir proje olacaktır. Yapılmak istenilen projede yalnızca ihtiyaç sahipleri isteğini belirtmekle kalmayıp bağış yapmak isteyen insanların yaptığı paylaşımlar de yer alacak ve eşleştirme sistemi ile bağışlar daha güvenilir bir ortamda oluşacaktır. Ben de varım projesi ile insanlar yardımlarının nereye gittiğini görebilecek, yardımlaşmanın aslında ne kadar kolay olabildiğinin farkına varabilecek ve yapılmak istenilen siteyi daha
fazla ziyaret ederek daha fazla insana ulaşmayı hedefleyecektir. Böylece başlatılan yardım ve iyilik hareketi çoğalacak ve projenin amacına ulaşılacaktır.

PROJEDE KULLANILACAK MATERYAL, YÖNTEM VE ARAŞTIRMA OLANAKLARI: Ben de varım projesi için öncelikli olarak bir planlama yapılmasına karar verilerek taslak çıkarılmıştır. Yapılmak istenilen projenin daha fazla insana ulaşması hedeflendiğinden bu amaca en uygun olarak bir web sitesi uygulaması yapılmasına karar verilmiştir. Proje için uygun verilerin toplanmasında gözlem tekniği seçilmiştir. Yapılmak istenilen projenin benzerleri araştırılarak gözlemlenmiş, eksiklikleri not edilmiş, geliştirmek için araştırmalar yapılmış ve özgün bir proje olması istenilmiştir. Araştırmada izlenilen yöntem, taslağı yapılmış olan projenin diğer benzerlerinin eksikliklerini büyük oranda gidermesinin sağlanması ve kullanıcı gözünden değerlendirilerek proje fikrinin iyileştirilmesi olmuştur.

Ben de varım projesi için tasarlanacak web sitesinin her türlü cihaza uygun olacak bir tasarım ile gerçekleştirilmesi, kolay ve anlaşılır olması hedeflenmiştir. Ben de varım projesinin bir web sitesi olarak hayata geçirilmesi istenildiğinden yararlı olabilecek programlama dili ve platformu öncelikli olarak düşünülmüştür. Projenin gerçekleştirilmesinde öncelikle ASP.NET ‘in bir web uygulama geliştirme teknolojisi olması, statik web sayfalarının ve kullanıcı etkileşimli, sürekli yenilenebilen dinamik sayfalar geliştirilmesini sağlaması, 40’tan fazla programlama dilini desteklemesi, oldukça hızlı ve performanslı çalışması dolayısıyla seçilmesine karar verilmiştir. ASP.NET ile web uygulaması geliştirilmek istenildiğinden C# ile kodlamasının yapılmasının uygulamayı derleme açısından kolaylık tanıyacağı düşünülerek seçilmiştir. Ayrıca C# ‘ın .NET Framework platformunda nesnel bir dil olarak bilinmesi seçilmesi için büyük bir avantaj sağlamıştır. Dile özgü bir hizmet olması koşuluyla, kod düzenleyicisinin ve hata ayıklayıcının hemen hemen tüm programlama dillerini desteklemesine olanak tanımasından dolayı Microsoft Visual Studio geliştirme ortamı olarak seçilmiştir. Yapılmak istenilen proje kapsamlı ve ayrıntılı olacağından MVC (Model-View-Controller) mimarisi kullanılmasına karar verilmiştir. MVC, özellikle web uygulaması geliştirmede önemli yere sahip mimari desenlerden birisi olması, istemci isteğine karşılık üretilen çıktı üzerinde kontrol imkanı sağlaması ve test edilebilir uygulama geliştirmeyi kolaylaştırması yönüyle seçilmiştir. Proje için büyük önem taşıyacak veri tabanı için hızlı, sağlam ve ASP.NET ile uyumlu çalışabilmesi nedeniyle Microsoft SQL Server seçilmiştir.
